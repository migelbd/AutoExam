Tipul şi dimensiunile anvelopelor se determină în funcţie de destinaţie, capacitatea de încărcare şi presiunea necesară în ele. Anvelopa trebuie montată pe janta discului roţii, astfel încât să asigure o fixare şi etanşare bună, care poate avea loc numai în cazul ajustajului corespunzător, adică dimensiunile anvelopei corespund cu ale jantei. Dacă acestea nu corespund, atunci în cazul suprasolicitării pneului, pe motive de necorespundere a sarcinii, au loc în timpul rulării deformări ce depăşesc limitele admisibile, care la viteze mari pot conduce la ieşirea anvelopei de pe janta roţii sau la deteriorarea pneului şi, bineînţeles, la pierderea maniabilităţii şi stabilităţii de deplasare a vehiculului.