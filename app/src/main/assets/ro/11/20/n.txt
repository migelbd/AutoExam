Dacă pornindu-vă de pe loc sau deplasându-vă cu viteză mică, ocolind obstacolul, veți mări brusc turaţia motorului, poate avea loc deraparea părţii din fată a acestuia în direcţia contrară sensului de virare. Acest fenomen se poate petrece din cauza creşterii rezistenţei la rulare a roţilor pe drumul înzăpezit şi, totodată, din cauza reducerii aderentei roţilor cu calea. Deci, la mărirea bruscă a turaţiei motorului poate avea loc patinarea roţilor şi, prin aceasta, reducerea forţelor laterale ce menţin stabilitatea roţilor de direcţie. Aşadar, deraparea este îndreptată în direcţia contrară sensului de virare, întrucât rezultanta forţelor din pata de contact a roţii cu calea nu coincide cu direcţia forţei la roată care se află în planul de rotaţie a roţii.