Vigilenţa vizuală contribuie la creşterea capacităţii de percepere a pericolelor, aceasta fiind posibilă prin asigurarea câmpului vizual în faţa vehiculului. Acuitatea vizuală, însă, este numai în limitele vederii centrale, în formă de con cu un unghi de aproximativ 12°. Pe măsură ce unghiul de vedere creşte, aproximativ 120°, acuitatea se reduce, această vedere fiind numită periferică. Or, trebuie reţinut că, vederea periferică este influenţată de viteza de deplasare a vehiculului. Adică, dacă la 30 km/h vederea constituie aproape 100%, apoi pe măsură ce viteza creşte până la 100 km/h, aceasta constituie doar 40%. Bineînţeles, proprietăţile vizuale diferă de la individ la individ, de aceea câmpul vizual, în funcţie de aceasta, poate avea unele abateri.