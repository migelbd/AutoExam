Consumul de alcool afectează serios capacitatea conducătorului de a conduce vehiculul. Prin urmare, consumul de alcool este una din principalele cauze care conduc la producerea accidentelor din traficul rutier cu consecinţe grave şi deosebit de grave. Acesta pentru că, alcoolul produce multiple efecte negative, dintre care pot fi enumerate: scăderea nivelului de concentrare a atenţiei, reducerea exactităţii de percepere, creşterea timpului de reacţie, evaluarea greşită a distanţelor şi vitezelor, conducătorul sesizând viteza ca fiind mai mică decât în realitate.