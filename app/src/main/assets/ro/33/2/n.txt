Indicatoarele de prioritate 2.1 «Cedează trecerea», 2.2 «Trecerea fără oprire interzisă», 2.3 «Drum cu prioritate» şi 2.4 «Sfârșitul drumului cu prioritate» reglementează ordinea de trecere la intersecţiile cu circulaţia nedirijată, iar indicatoarele 2.5 «Prioritate pentru circulaţia din sens opus» şi 2.6 «Prioritate în raport cu circulaţia din sens opus» reglementează ordinea de trecere pe sectoarele de drum unde este imposibilă trecerea simultană a două vehicule care se deplasează din sensuri opuse. Pentru atenţionarea participanţilor la trafic asupra existenţei unui pericol pe drum, precum şi pentru stabilirea ori suspendarea interdicţiilor sau restricţiilor se utilizează alte indicatoare.

P. 26 2), Nota explicativă la anexa nr. 3 (II. INDICATOARE DE PRIORITATE, 2.1 - 2.6).

