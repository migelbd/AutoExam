Frânarea îndelungată, cu motorul decuplat de la transmisie, pe pantele lungi cu declivitate mare poate provoca supraîncălzirea frânelor şi ieşirea lor din uz. În cazul supraîncălzirii frânei poate fi provocată fierberea lichidului de frână în cilindrul receptor, formându-se astfel băşicele de aer, fapt ce conduce la «refuzul» frânelor, adică pierderea presiunii în sistem. În plus, poate avea loc oboseala termică a frânelor (fadingul la frânare), care constă în diminuarea rapidă a coeficientului de frecare dintre sabot - tambur, respectiv plachet - disc, prin aceasta reducându-se considerabil eficacitatea frânării.