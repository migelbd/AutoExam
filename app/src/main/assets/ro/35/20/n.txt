Autovehiculul, pe buna dreptate, se consideră sursă de pericol sporit, deoarece se poate deplasa cu viteze înalte. Pe lângă aceasta, indiferent de calificarea conducătorului, proprietăţile lui psihofiziologice şi profesionale, controlul asupra vehiculului poate avea loc doar dacă se respectă normele de siguranţă (regimurile de viteză, regulile de depăşire şi manevrare etc.). Astfel, în caz contrar, se pot produce accidente, în care pot suferi oamenii şi/sau cauzate prejudicii materiale.