Este cunoscut, că asupra spaţiului de frânare a vehiculului influenţează mai mulţi factori, unul din ei fiind cel uman. Conducătorului îi este necesar un anumit timp pentru a reacţiona la situaţia rutieră, la fel şi sistemul de frânare necesită un timp pentru a intra în acţiune. De asemenea, o mare influenţă o au condiţiile rutiere. Astfel, în cazul în care nu se respectă distanţa de siguranţă, pe motive de insuficienţă a timpului necesar pentru oprire, în caz de frânare a unuia din vehiculele din flux, există o probabilitate înaltă de a se produce coliziunea în lanţ dintre vehiculele ce urmează unul după altul.