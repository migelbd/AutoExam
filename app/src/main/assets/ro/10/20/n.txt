În procesul de frânare energia cinetică a maselor vehiculului, care se află în mişcarea de rotaţie şi translaţie, se transformă în mecanismele frânelor, în lucrul de frânare, trecând în energie termică. În cazul în care, în procesul de frânare se blochează roţile, frecarea are loc între pneuri şi drum. Prin aceasta, cauciucurile se înfierbântă şi topindu-se conduc la reducerea considerabilă a aderenţei pneurilor cu calea. Ca urmare spaţiul de frânare creşte esenţial, iar pneurile lasă urme negre de cauciuc pe suprafaţa carosabilului.