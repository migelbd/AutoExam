Orice manevră efectuată în condiţii de vizibilitate redusă, mai cu seamă, în cazul în care aceasta este legată de ieşirea pe banda destinată circulaţiei în sens opus, prezintă pericol ce poate conduce la producerea accidentului de circulaţie cu consecinţe grave. Aceasta pentru că, în cazul efectuării manevrei de întoarcere fără ajutorul altei persoane aflată în afara vehiculului, fie în nemijlocita apropiere de curba cu raza mică, fie în nemijlocita apropiere de vârful rampei, conducătorul este nesigur, întrucât din direcţia cu vizibilitatea mai mică de 100 m, în orice moment poate apărea vre-un vehicul ce se deplasează cu viteză mare, pentru care vehiculul ce efectuează manevra de întoarcere, poate să-i fie un obstacol inopinat. Conducătorul luat prin surprindere, poate să comită erori în acţiuni, astfel fiind posibilă producerea accidentului.